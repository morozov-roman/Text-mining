Є правила офіційні, а є ті, які в дії. Що в общазі не можна вживати наркоту, курити чи бухати — це на папері, щоб із законом проблем не було. Та кому цікаво таке насаджувати?

Керівництво общаги могло би за найрізноманітніші правопорушення виселити половину студентів, але навіщо? Це лише сварки й зайва морока, а так сидять собі, гроші платять — та й добре. Самому універу ці скандали тим паче ні до чого, тільки бруд на репутацію.
Поліції начхати іще більше. Оце приїдуть вони до травокурів і — що? Обшукають, складуть протокол, заберуть у відділок? Стільки тяганини, клопоту з паперами через якихось дрібних сошок? Хе. Як конопляну оранжерею розведуть — тоді й викликайте.
Окрім того, нікому із вищезгаданих не хочеться псувати життя студентам-бовдурам — виселяти, відраховувати, відкривати провадження — тільки через те, що вони курнули. Тому і жартували із ними поліцейські, якщо справді жартували, — самі такими були.

На завершення: звісно, вживати просто в общазі — ідея рівня макаки. Але ті студенти такі безтурботні, бо добре знають, що більшості байдуже. Частина студентів самі речовинами граються. Іншим чхати, що роблять інші, аби не заважали. Викликати поліцію на них можуть або дуже СВІДОМІ громадяни, або відчайдушні зожники. Або ж наївні, які гадають, що правила на папері — це правила в дії.