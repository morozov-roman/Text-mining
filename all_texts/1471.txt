Коли люди чинять шкоду, то у них і думки нема про те, повинен хтось страждати чи ні. Вони просто роблять так, як їм зручніше. Із цим ні присоромленнями, ні скаргами впоратися не вдасться, а лише зміною обставин у таку сторону, щоб заохотити вигідну нам поведінку і відвернути від невигідної.
У випадку зі сміттям на кухні, можна поставити на самій кухні чи коло неї урни із вузьким отвором. У такий отвір можна буде викинути картопляні лушпайки чи упаковку з-під мівінки, але мішок зі сміттям із чиєїсь кімнати туде не пролізе. Іще можна поставити коло раковини якесь невисоке вмістище, на зразок упаковки з-під торта, із написом «для лушпайок». У таку свій пакет зі сміттям також не викинуть, бо вона для того замала.
Зовсім інша річ, що коменда на такі ініціативи, швидше за все, не згодиться, бо уже добре знає, що серед студентоти до біса свинтусів, яким своє сміття ліньки до баків донести, а чуже прибрати й викинути — узагалі єресь.

Трохи із власного досвіду життя в общазі. Клали кілька разів пакетик для сміття на кухні. Він швидко наповнювався, після чого сміття кидали коло пакетика, а згодом — у раковину, як зазвичай. Таргани довкола повзали до пакетика, під час пакетика та після нього, бо сміття було завжди. У кухнях були камери, але у них вахтерка не особливо вдивлялася: смітила більшість, яку карати було би більше клопоту, ніж проігнорувати. Також на кухні були сенсори диму, але не дуже хороші, бо за моєї пам'яті запрацювали разок через якусь дурницю, а от коли я стейк спалив — мовчали, хе-хе.