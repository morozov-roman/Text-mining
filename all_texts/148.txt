#КПИ, преподаватель 

Відповідь на коментар студента 4 курсу про проблеми викладачів і студентів. (https://t.me/kpi_666/133)
 
Деякі студенти все бачать лише в двох кольорах - білому чи чорному. 

Якщо викладач пише про проблеми матеріального забезпечення, то не тому, що він в таких умовах не буде надавати якісно навчальні послугу, а тому, що попередній дописувач і не один ставив погане мат. забезпечення в провину викладачів і університету. Я тут багато чого писав, щоб студенти зрозуміли, що не від КПІ і не від викладачів це залежить. Це питання до Кабміну, який виділяє кошти на освіту в недостатній кількості на комуналку і зарплатню. Тому викладачів щороку скорочують. Зарплатня росте, через збільшення мінімалки, а фонд зарплатні не змінюється. Відповідно, щоб платити трохи вищу зарплату, треба когось звільнити. Або на папері зменшити кількість робочого навантаження, а на ділі нічого не зміниться. Тобто ви працюєте більше, а платитемо ми вам менше. Наприклад у нас по кафедрі в середньому навантаження на викладача не менше 1,25 ставки, але більше ніж на ставку працювати не можна.  Тобто працюють викладачі більше за ті ж гроші. Ну то лірика. 

Інше питання. Якщо я пишу про проблеми університету і те, що не всі студенти гарні, я маю на увазі, що є й погані, але є й гарні студенти. При цьому я не захищаю поганих викладачів, які по 20 років читають одне й те ж саме зі старих методичок. Я читаю ІТ-дисципліни і фізично не можу читати роками одне й теж саме, бо щороку оновляється ПЗ, змінються дисципліни, з'являються нові. Я вже третій рік підряд з нуля щороку розробляю нову дисципліну через те, що змінилась спеціалізація, помінялись робочі плани і з'явились на кафедрі нові дисципліни, яких раніше не було, або повністю змінилось їх наповнення. 
Я не вимагаю стовідсоткового відвідування лекцій і через пропуски не ставлю Е замість А. З деяких дисциплін студент може виконати практично всі завдання дистанційно і отримати свій залік, якщо він не відвідував заняття, там де більш гуманітарного спрямування дисципліни. Але зрозуміло, що треба буде таки самостійно попрацювати і виконати додаткові завдання.  До поганих студентів я відношу не тих, які не ходили на пари, а тих, які не ходили на пари і при цьому не хочуть нічого робити, або парять викладачу абищо, а потім вимагають за це залік. 

Є правила, є РСО, є перелік дисциплін, які студент має прослухати. Виконай завдання, набирай бали, якщо набрав, отримаєш залік чи допуск до екзамену. Все просто, всі вимоги відомі. Всі бали є в електронних таблиця на сайті. Все видно, все прозоро, бали рухаються автоматично, ніякого суб'єктиву, дивись що ще треба доздати, чого не вистачає.

У гілці про гарний КПІ згадають про багатьох чудових викладачів і такі в КПІ є. КПІ,  не дивлячись ні на що, один з кращих ВНЗ країни. Але в нашій країні на освіту виділяють копійки в порівнянні навіть з сусідніми совковими країнами. Тому я навіть не коментував допис магістра ФЕЛ про порівняння нашої освіти з Німеччиною. Ну тут просто смішно. 
Ще одна проблема, що викладачів просто задовбує бюрократія, яка вимагає лише фіктивних кількісних показників, для підвищення рейтингу університету. При цьому університет нічого не робить для покращення цих показників, а в примусовому порядку у вигляді наказів спускає це на викладачів. Як на смішно, але якість викладання ніяким чином не враховується і не впливає на так званий рейтинг викладача. Виходячи з того рейтингу, викладацька діяльність, це другорядна справа. Головне безліч фіктивних наукових статей, тез доповідей на конференції,  підручників, організаційної роботи... А викладання дисциплін студентам - це лише половина роботи викладача, яка враховується формально - є години аудиторних занять, ну і добре.

Це окреме велике питання, в якому студенти не компетентні, бо вони не розуміють специфіки роботи університету.