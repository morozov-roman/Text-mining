#КПИ, преподаватель:

"Частина 2.

4. Я прийшов кодить, а мені парять непотрібні гуманітарні предмети. 

В студентські роки я теж вважав, що непотрібні укр. мова, історія, філософія і т. д. 

Щоб зрозуміти рівень потрібності української мови та історії України, достатньо подивитись новини з ОРДЛО. Це прямий наслідок незнання  населенням першого і другого!

Про непотрібність інших гуманітарних предметів, рефератів, які треба ночами форматувати та все інше. 

Звісно є всебічно розвинені студенти,  які читають регулярно художню літературу, приймають участь у дискусійний клубах і т. ін. Але далеко не всі. Щороку я стикаюсь з проблемою, що магістри 6-го курсу на семінарі не можуть за'язно висловити свою думку хоча б в пару речень! Тому що основна форма міжособистістної взаємодії це суржик/феня + слова-зв'язки - матюки... Коли зникають слова-зв'язки, речення не клеїться. Ну і якщо Ви лише програмуєте, то можете спілкуватися лише з такими ж програмістами на сленгу з англійських слів, перекручених на російський лад. А якщо Вам прийдеться зі звичайними людьми поговорити?

Інша проблема, частина студентів не може виступати перед аудиторією. Тобто розповідати щось гурту людей. Ба більше, дехто не може без помилок, не те ще переказати, а хоча б з виразом зачитати свою доповідь з папірця! Нагадаю, це магістри 6-го курсу. Можливо ці навички Вам і не потрібні, але Ви отримаєте вищу освіту і маєте відповідати певному рівню. 

5. Всі другорядні/неподрібні предмети мають бути за вибором студента. 

Теоретично воно так і є. Але психологія наших студентів зазвичай наступна. Якщо можна щось обирати за бажанням, то студент не обере нічого, а якщо обов'язково треба вибрати якусь дисципліну, то наш студент зазвичай обере не ту,  що цікава, а ту, що можна здати "нашару". Такі реалії. 

P.S. Я читаю "гуманітарні" дисципліни на інших факультетах, але це не основний мій профіль. Для студентів своєї кафедри я читаю... програмування. Мене свого часу вчили програмувати в КПІ лише на QBasic і БД Karat, якщо хтось знає що це таке. І це було не надто давно. 

Відповідно, щоб давати студентам більш менш  щось актуальне, як і більшість інших викладачів, я маю опановувати все самостійно у вільний від роботи час. Розжовувати все розбирати, давати студентам лише основи, бо більше фізично в рамках дисципліни дати важко, а хочеться розказати хоча б потроху про ключові моменти. 

Працюю я не на ФІОТ чи ФПМ,  тому навчити програмувати студентів не така проста задача. Бо програмістами хочуть бути майже всі, а лаби по програмуванню аби здати, а розібратись можна потім, якщо на роботі цього вимагатимуть... Тому є студенти, яким мало основ, бо вони займаються самоосвітою і хочуть програмувати, а основна маса і основи слабенько тягне, якщо не примушувати.

Отакі реалії..."