#КПИ, преподаватель:

"Відповідь на відповідь магістра ФЕЛ про гуманітарні курси: https://t.me/kpi_666/122 

Частина 1.

1. Жахлива матеріальна база. А Ви не цікавились звідки вона береться і чому досі стоять осцилографи 60-х років? Це питання взагалі не до КПІ. Вам треба пости писати в мін. освіти, кабмін та Верховну Раду. КПІ державний ВНЗ і не прибуткова організація. Вся матеріальна база залежить від державного фінансування, а воно останні 30 років іде лише на стипендії та зарплати і частково комуналку. Ось вся мат. база! Держава ні копійки не виділила на нові лабораторні прилади, комп'ютерний парк, ремонт. Все що є, це те що факультети, кафедри роблять своїми силами і силами якихось зароблених коштів від зовнішніх грантів чи договорів. Якщо Ви не в курсі,  то вже другий рік підряд в університету немає коштів на опалення! Тому деякі корпуси відключають, скорочують семестр, вводять часткове дистанційне навчання. І це не тільки в КПІ. В Шевченка семестр переносять до теплих часів... Може й нас таке чекає. 

2. На рахунок того,  що КПІ звичайна бурса і працюють пенсіонери з застарілими програмами, а молодь не компетентна і не затримується довше ніж рік-два. 

Якщо молодий професійний викладач досконало знає "прогу" і "кодить як бог", він захоче працювати за 8 тисяч на місяць, якщо може заробляти 30 000 Грн?!!

Залишайтесь на ФЕЛ, йдіть до аспірантури, починайте з 5-6 тис. грн/міс. і піднімайте рівень викладання! Ви ж такий розумний,  знаєте що треба викладати і як, що хоче знати студент!

Одиниці молодих ентузіастів залишаються і то,  лише заради великого бажання донести свої знання іншим, фактично на рівні волонтерства. 

3. Викладачі погано дають програмування, лише базові речі, а все інше треба вчити самому. 

А Ви знаєте, що 75% програмістів в світі, це самоучки,  тобто ті, які опановували потрібні знання самостійно? В будь-якому разі Вам потрібно буде самостійно вивчати спеціалізовані речі для конкретного місця роботи"