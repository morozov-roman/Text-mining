Ура! Нарешті хтось написав про Ожоган. Вона вела у нас стилістику української мови в 1 семестрі, і по закінченню семестру дуже хотілося написати про неї у Поганий КПІ, але якось потім бажання стихло. Але сьогоднішні пости про неї простимулювали написати свій досвід додатково. 
Спочатку Лілія Олександрівна здається дуже милою та привітною жінночкою, яка любить українську мову і є патріоткою своєї країни. На перший погляд вона божий одуванчик і від неї зовсім не очікуєш, що в кінці семестру вона може тобі підкласти свиню. Але згодом Ожоган показує своє справжнє обличчя і знищує свій образ. 
На практиці для неї не є проблемою півпари обговорювати політику та російськомовних депутатів (або взагалі щось, що зовсім не стосується української мови), але є проблемою поставити максимум балів за доповідь. Вона ніколи не ставила високі бали, навіть якщо ти добре підготувався та доповнював. Могла влаштувати на лекції контрольну роботу за 5 хвилин до кінця пари на 28 балів (а це попрошу майже 1/3 від загальної кількості), яка складалась з 2 питань: відгук про курс стилістики україської мови та види чогось-то там. Але при цьому все одно нікому максимум не ставила) А якщо тебе не було на лекції, то переписати контрольну ти звичайно не можеш. І все одно, що в тебе були квитки куплені за місяць, чи в тебе сталася якась трагедія чи просто були форс-мажори. Ні, ти мав прийти на лекцію і написати цю контрольну. 
Окрім байдужості та нестабільності від Ожоган ще можна очікувати повну безвідповідальність. На парі, на якій вона мала порахувати і виставляти всім заліки, вона просто перевіряла ті студентські роботи, які мала перевірити у вільний час. У підсумку половина груп потоку просто були вимушені чекати результатів у позанавчальний час. Під час заліку могла запросто комусь докинути 15 балів, а комусь могла не докинути нічого, бо було жалко. А комусь могла докинути просто по пріколу 1 бал "в честь свят", який би нічого не вирішував. 
Як підсумок: ті, хто були відмінниками, але пропустили пару, мали бали гірше, ніж ті, хто ходив на семінари раз на раз. Висновки робіть самі