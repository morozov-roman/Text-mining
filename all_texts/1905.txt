#ФИВТ, 1 курс

Багато хто вважає гуманітарні предмети на технічних спеціальностях халявою, але з українською тут не так. 

На першій парі викладач Ожоган Л. В. Оголосила РСО, згідно з яким за лекцію можливо отримати сумарно 40 балів (2 контрольні по 20 балів). Але є можливість заробити *додаткові* бали приймаючи участь у семінарах, конференціях і т.д. Нічого особливого. На тій же парі було оголошено декілька таких заходів.

Минає якийсь час, наша група розуміє, що уже мав би бути семінар. Виявляється, що нам на пошту інформація про нього не прийшла, тому ми його пропустили. Ну нічого, бали ж додаткові, а не основні. Тим паче, викладач пообіцяв, що будуть ще заходи для охочих.

Ідуть лекції, які заслуговують детального опису. Починається все, ніби лекція про українську мову, але зрештою 70% часу йде на історії про депутатів, які захищали дисертацію, поганих політиків, які занапастили мову і т.д. У ті моменти, коли річ заходить дійсно до мови, викладач починає говорити єресь, клеймуючи неправильними слова та правила, які легко знаходяться у Словнику Української Мови та правописі. Загалом, купа невідомо звідки взятих дивних правил це звичайна річ тут.

На одній з таких пар, коли в аудиторії традиційно сидить чоловік 30 з потоку, які займаються своїми справами у ноутбуках, не бажаючи чути чергову кулсторі, вона вирішує дати контрольну за 5 хвилин до пари. Питання специфічні: дата утворення Наукового товариства ім. Т. Шевченка, дата створення гуртка натуралістів КПІ. Українська мова, нічого не скажеш.

Результати за контрольну ми, знову ж, так і не дізналися.

Наближається кінець семестру, балів нема, вирішуємо групою підійти до викладача спитати, як ще заробити їх. У результаті, у той час, як інші групи з потоку готували доповіді та презентації, нам сказано просто чекати наступного семінару. І так, РСО змінилося, тепер уже за контрольні максимум 20 балів, і другої, схоже не буде взагалі. Ще 20 добирати на добровільній позанавчальній діяльності. 

Все ще намагаємося набрати бали.

Готуємося до семінару, у результаті половину доповідей, які прийшли їй на пошту, було проігноровано з невідомих причин. Семінар випав на одну пару з програмуванням та відпрацюванням з мат. аналізу (комбо, ідемо ми, звичайно, на мову, бо з іншого бали хоч якісь є, а перенести його не можна ніяк). Порядок виступів одразу йде чортом, у результаті за 20 хвилин до кінця пари вона оголошує кінець семінару, і обіцяє переглянути інші роботи, які були надіслані на пошту пізніше (що малоймовірно, якщо вони були проігноровані до семінару). 

Сходив на семінар з мови - балів не заробив, ще й втратив їх, пропустивши мат. аналіз. Кайф.

Я розумію, що гуманітарні науки у технічному університеті - це симуляція діяльності, але тут вона заходить занадто далеко.