Почитав про здачу студентами 5-6 курсу дисципліни про сталий розвиток. Зокрема читав коментарі, нажаль не вказали факультету, де якась стара бабуся років 50-60 читала Сталий інноваційний розвиток. Говорилось про те, що цей викладач читав все що завгодно, від болячок і дієти, до пари людини і впливу поганих вчинків на карму. Чому мене це трохи здивувало? Тому що я розробник цієї дисципліни. Я розробляв робочу програму,  в якій є перелік питань і теми лекцій, що входять в дисципліну. Студентам мабуть не казали, але є офіційно видана і затверджена Вченої Радою КПІ методика з цієї дисципліни, а також двох інших по старому розвитку, які викладаються всім магістрам КПІ. Це електронні методички де детальніше розписаний зміст кожної лекції, а також питання наведені до семінарів. Я співавтор цих методичок, а для Сталого інноваційного розвитку методичку розробляв безпосередньо я. Тому студенти можуть завантажити собі цю методичку і побачити,  що там нічого про дієту, заборону їсти після 17:00 та шкідливість перегляду порно нічого немає. 
Ця дисципліна в оновленому вигляді читалось вперше, тому можна поблажливо ставитись до викладачів, бо курс лише формується в своєму остаточного вигляді. Деякі викладачі, в яких ця дисципліна не профільна, а просто їм її скинули, щоб не напрягатись читають аби що.