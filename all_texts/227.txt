#ФЛ, 2 курс

"Тут писали про викладача зарубіжної літератури, латинської та англійської мов.

(https://t.me/kpi_666/249
https://t.me/kpi_666/255)

Знаєте, це один з небагатьох викладачів, на чиї пари дійсно хотілося ходити. Всі ми знаємо, наскільки для перекладачів "важливий" предмет зарубіжної літератури. Цей викладач зміг дати нам його так, як ніхто. Це було круто, це було цікаво. Проводити паралелі з українською літературою, проводити паралелі з сучасністю, прослідковувати актуальність. Цей викладач розумів УСІХ. Не було жодного разу ситуацій типу: "Ваша думка не така, як у мене, тому ви не маєте рацію". Ні. Аналізувалося усе до найтонших деталей, прослідковувалося те, чого раніше не помічав, через що пара просто пролітала.

Латинська мова. Через любов до античної літератури, вчилася латинська мова. Це не була суха зубрьожка. Ні. У людини був свій підхід, своя захопленість, яка передалася і студентам.

Англійська мова. Ця людина дала нам свободу у виборі літератури, не нав'язувала своє. Ми знайшли спільне, відштовхнулися від цього і йшли вперед. Так, це круто читати в оригіналі. Ми всі разом перекладали ЛІТЕРАТУРНОЮ мовою, а не ліпили горбатого до стіни. Ця людина підтримувала будь-яку ініціативу, як то кажуть, "була за любий кіпіш". Ми співали з нею Шекспіра, ми читали з нею книжки, ми шукали фільми в оригіналі, щоб навчитися сприймати англійську на слух. Хіба ж це погано?

Ця людина віддається тому, чим займається, вносить свої барви. Якщо щось когось не влаштовує, варто просто переговорити з викладачем, адже він легко йде на контакт, любить будь-яку ініціативу, а свої пари будує так, щоб було цікаво і продуктивно. Тому просто зверніться і вирішіть це питання, адже це цілком можливо."