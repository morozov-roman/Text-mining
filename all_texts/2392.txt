#ФТИ

Кривенко-Еметов Ярослав Дмитрович — викладач атомної та ядерної фізики, квантової механіки, твердого тіла. 

Студента на третьому курсі некомпетентим викладанням вже важко здивувати, але він зміг. Типова пара побудована так: 15 хвилинне запізнення, 10 хвилин розкладання речей, зачитування умови задачі. Пояснення? Основні формули? Натяки на напрямок пошуку розв'язку? Ні, "в мое время студентам ничего не разжевывали". Так сидимо пів години, поки він напружено працює за ноутбуком. Потім він знехотя відривається, зітхає, переписує мовчки свій розв'язок з листочка на дошку. Так повторюється не тільки з наступною задачею, а і з усіма впродовж всього року. Одного разу нам стало цікаво, чим він так зайнятий, що не вистачає часу на проведення заняття. Мемаси у ВК. А ці задачі, переписані за весь рік з дошки у зошити ідуть у розрахункові, які здаються у кінці року з такими вимогами: задачі мають бути всі, а спосіб розв'язання такий самий як у нього. Альтернативні підходи не розглядаються. Під час здачі кожен отримує мінус за рендомні задачі навіть якщо вони точно переписані з дошки, проте студентами за роки викладання накопичено на кожну задачу декілька варіантів розв'язків і переписування іншого варіанту вирішує проблему. Результат: фізики на фізтесі вже багато поколінь не вміють розв'язувати задачі з профільних предметів третього курсу і просто багаторазово переписують задачі попередників.

Цей пост написаний рік тому і не опублікований у надії, що вдастся урегулювати питання через деканат. Була написана доповідна, зібрані 90% підписів потоку. У відповідь були проведені формальні "перевірки", які авжеж нічого не виявили, а через місяць Кривенка несподівано поставили нам ще на 2 профільні предмети. Це не перший випадок, коли небажання адміністрацією ФТІ вирішувати проблеми навчального процесу призводить до неприйнятної якості викладання окремих предметів. 

Не ідіть на прикладну фізику фті, якщо шукаєте викладацької підтримки у вивченні фізики. Третина дисциплін не викладається належним чином вже зараз і стає тільки гірше.