#поликлиника 

Працюю в системі електронного документообігу в медицині, а саме допомагаю лікарям користуватися даною системою. 

Тобто я напряму знаходжуся в епіцентрі медичної реформи і бачу роботу лікарів з середини. З лютого місяця побувала в багатьох поліклініках різних районів Києва. Так ось, я ще не бачила більшого бардаку ніж в поліклініці КПІ.

Те що лікар вважає нормою, що можна кожних 15 хв бігати пити чай, те що в реєстратурі на тебе дивляться як на останній шматок лайна і регулярно губляться картки пацієнтів, те що лікарі замість того щоб нормально тебе оглянути починають на прийомі гортати каталоги і обговорювати свої проблеми - то не є норма. 

Старші курси можуть розповісти вам безліч історій неадекватної поведінки лікарів і медсестер. Наприклад, одного разу мені лікар відмовлялася виписувати лікарняний, тому що в мене немає температури і взагалі її діти ходять навіть з температурою в школу. 

Те що при цьому збільшені лімфатичні вузли, закладений ніс і постійна нудота, то їй все-рівно. Тобто лікар не розуміє такого поняття, як індивідуальні особливості організму. На щастя той лікар вже звільнилася, але ще залишилися інші, такі ж "компетентні" лікарі. 

І справа тут не в тому, що хтось комусь щось кладе в карман, а в організації роботи закладу, починаючи з кампанії поселення студентів кожного року, яка схожа на філіал пекла.