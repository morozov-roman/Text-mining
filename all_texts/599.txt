Випускник, за #згургейт слідкую впівока, можливо, щось пропустив або повторюсь.
Ще раз хотів би наголосити, що відсторонення Згуровського – не єдина і далеко не основна ціль, задекларована в івенті на FB. Важливо те, що, хто б не прийшов на місце ректора і його замів, він матиме можливість експлуатувати ті ж дірки в системі. Сподіватись на чесність і порядність людей з лоббі, достатнім на просування на посаду ректора – як вірити в єдинорогів: можна, але непродуктивно. Більше того, ректор, який один раз боляче отримає по руках, ймовірно, постарається не підставитись ще раз.
За кожним тендером – документація, підписи і торги. Якщо торги виграють свої люди, значить, ці процеси проводяться так, щоб допустити виключно своїх. За кожним розбиттям лоту на допорогові суми, списком необхідних сертифікацій (особливо весело, коли їх додають перед початком торгів) і дискваліфікацією учасників стоять підписи конкретних людей (можливо, дрібних клерків, а далеко не ректора/замів). Можна влаштовувати веселе життя від контролюючих органів їм, можна, якщо вони при прийнятті рішення не вийшли за рамки інструкцій, вимагати змін до процесів (і бити по руках кожного разу, коли їх намагатимуться відкотити).
Тільки побудовою правил гри, а не вірою в "хорошого царя" можна досягти незворотніх змін.